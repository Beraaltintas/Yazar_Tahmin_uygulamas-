Gazze’deki hastane katliamının sabahında Tel Aviv’e gidip, Netanyahu ile kucaklaşan Biden, dönüş yolunda

Air Force One da gazetecilere yaptığı açıklamada “Sizce İsrail savaş hukukuna göre mi hareket ediyor?” sorusunu cevapsız bıraktı. Hatta yanıt vermek yerine “Sizinle konuşmak güzeldi” diyerek görüşmeyi sonlandırdı? Biden İnsan Hakları Kampanyası Vakfı’nın düzenlediği yemekte de “Bırakın Gazze yaşasın, “Derhal ateşkes sağlansın” şeklindeki çağrıları da “duymuyorum” diye geçiştirdi… Ne desin ne yapsın söyleyecek bir şey yok ki. Cevap vermemek de bir cevaptır zaten. O soruya verecek bir cevabı olmadığı için ve o sorudan duyulan rahatsızlık nedeniyle ya dikkate almama ya da bambaşka bir şey söyleme durumu yani... Sanki öyle bir soru, sorun yokmuş gibi... Çünkü gelinen noktada, İsrail’in de ABD’nin de savunulacak tarafı yok... Nitekim Biden Oval Ofis’ten yaptığı Ulusa Sesleniş konuşmasında da sadece “İsrail savaş kurallarına uygun hareket etmeli” diyebildi.Bir yandan demokrasi ahkamı kesen, demokrasi zirveleri düzenleyen başka ülkeleri yeterince demokratik olmadıkları gerekçesiyle kınayan yaptırımlar uygulayan ABD, dünyanın gözü önünde İsrail bu kadar aleni bir şekilde uluslararası hukuku, insan haklarını, bu kapsamdaki tüm sözleşmeleri, BM İnsan Hakları Evrensel Bildirgesi’ni hiçe saymasına rağmen sessiz kalıyor, seyrediyor açıkçası. Dahası arka çıkıp destekliyor. BM’deki son insani ateşkes görüşmelerinde de 15 ülke arasında karşı çıkan tek devlet oldu. Şimdi de önünü açtığı, hatta planlarını görüp onayladığı İsrail’in Gazze’ye yapacağı kara harekatına yol verdi. Daha fazla şiddet, toptan katliam ve sürgün yani. Bundan sonra kimi durdurabilirsiniz ki...

★ ★ ★

Biden ve Netanyahu sürekli HAMAS’ı, DAEŞ’in de önüne koyarak, ondan daha tehlikeli bir örgüt olduğunu vurguluyorlar bir yandan da. Sonuçta her ikisi de tanıdıkları bildikleri yapılar! ABD’nin terör örgütü PKK/YPG/PYD’yi meşrulaştırmak için DAEŞ’i nasıl kullandığı malum… DAEŞ bir yok oluyor, bir hortluyor... Saklambaç oyunundaki elma dersem çık, armut dersem çıkma gibi... Bitmeyen bir DAEŞ’le mücadele var, ABD kafasındaki şekillendirmeleri yapana kadar da bitecek gibi değil. Nitekim Biden, Suriye kaynaklı ulusal acil durumu bir yıl daha uzatma kararı aldığını duyururken de bunu yine DAEŞ bahanesine dayandırdı. Kongre’ye gönderdiği bildiride hiç utanmadan terör örgütü PKK/YPG’yi korumak adına bir de şöyle dedi:
“Türkiye’nin Suriye’nin kuzeydoğusuna yönelik askeri harekâtları, DAEŞ’i yenilgiye uğratma kampanyasını baltalamakta, sivilleri tehlikeye atmakta, bölgedeki barış, güvenlik ve istikrarı daha da zayıflatma tehdidinde bulunmakta, ABD’nin ulusal güvenliği ve dış politikası için olağanüstü tehdit oluşturmaktadır.”

Kim diyor bunları? Sözde müttefik, NATO ortağı ABD! Resmen alçaklık yapıyor... Bunun ABD’nin ulusal güvenliğiyle ne alakası var? DAEŞ’le mücadeleyse bunu bugüne kadar yapan tek ülke Türkiye. TSK, göğüs göğüse çarpışarak binlerce DAEŞ’liyi etkisiz hale getirdi. ABD olarak senin yaptığın ne? Silahlandırdığın, donatıp eğittiğin terör örgütü PKK/YPG ile iş birliği, hatta tatbikat dahi yapmak. Onu için de “Ben sizin oynadığınızı görüyorum ona göre tedbirimi aldım siz de ayağınızı denk alın” diyor Türkiye... Dolayısıyla Biden’in bu palavralarını kimse yemez. Hele de “sivilleri tehlikeye atıyor” saçmalığını. TSK’nın tarihinde yok böyle bir şey. Harekâtlardaki hassasiyet ve nokta vuruşları da ortada zaten. Tek bir sivilin burnu dahi kanamadı, aksi olsa dünyayı başımıza yıkarlardı zaten... Ama bir de Biden’in göz yumduğu İsrail’in yaptıklarına bakın. Çocuk, kadın demeden doğrudan sivilleri hedef alıyor, katliam yapıyor. Hastaneleri, okulları, ibadethaneleri vuruyor. Biden’dan, dünyadan ses yok...

★ ★ ★

Kaldı ki ABD’nin bu konudaki sabıkalı sicili de malum... Nükleer silah bahanesiyle Irak’a saldırıp, yüzbinlerce masum insanı katletti, sonra böyle bir silah falan yokmuş dedi. Ölen öldüğüyle kaldı. Libya’da, Afganistan’da ve dünyanın bir çok yerinde demokrasi adına uydurduğu palavralarla ortaya çıkan insanlık adına utanç verici diğer örneklerde olduğu gibi. Şimdi de ABD Başkanı sıfatıyla Biden ne dedi? “Kafası kesilen bebekler var, gördüm. “O da boş çıktı ama bunu doğru sanan bir ABD vatandaşı 6 yaşındaki Filistinli çocuğu katletti… Gazze’de hastane bombalandı Biden sorup soruşturmadan “Bana göre İsrail değil diğer taraf yaptı” diye racon kesti! Biden’in “İsrail’in Gazze’yi işgal etmesi büyük hata olur” sözleri, uyarısı da aslında İsrail’in zayiatını düşünerek. Yoksa Filistinlilerin hayatı, Filistin umurunda bile değil...

Kısacası asıl tehdit ABD ve sensin Biden. Hem de bütün dünya insanlığı için...